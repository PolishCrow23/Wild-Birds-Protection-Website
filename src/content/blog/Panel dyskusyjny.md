---
title: 'Panel dyskusyjny w Krzysztoforach'
description: 'Pierwszy panel dyskusyjny na temat gołębi miejskich za nami. Gorące podziękowania dla: Bożeny Knecht, która była pomysłodawczynią panelu, Muzeum Krzysztofory Kraków za organizację, Kamila Stasiaka za bardzo dobre prowadzenie dyskusji i Michała Czuby z fundacji Peruna za udział i ciekawy głos w debacie. '
author: 'Dariusz Grochal'
pubDate: 'December 22 2023'
heroImage: '/panel w krzysztoforach.jpg'
---

Pierwszy panel dyskusyjny na temat gołębi miejskich za nami.

Gorące podziękowania dla:

- Bożeny Knecht, która była pomysłodawczynią panelu,
- Muzeum Krzysztofory Kraków za organizację,
- Kamila Stasiaka za bardzo dobre prowadzenie dyskusji,
- Michała Czuby z fundacji Peruna za udział i ciekawy głos w debacie.


Poruszyliśmy bardzo wiele wątków, bo problemy z gołębiami miejskimi są bardzo złożone:
- brak profesjonalnych badań (nie wiemy jaka jest populacja gołębi miejskich w Krakowie),
- brak prostej ścieżki udzielania pomocy (obecnie osoba, która znajdzie rannego gołębia, nie wie za bardzo gdzie go oddać),
- brak miejsc w ośrodkach (a w zasadzie to brak ośrodka dla dzikich zwierząt),
- problemy z dokarmianiem (brak wyznaczonych miejsc do karmienia),
- kolce (cały Kraków jest pokryty gęstą siecią kolców),
- panel był nagrywany, niedługo będziecie mogli odsłuchać go w całości.

---------------------------------

Uważam, że obecnie powinniśmy się skupić na opracowaniu
kompleksowego planu poprawy dobrostanu gołębi miejskich, który będzie punktem odniesienia dla dalszego działania, i planu tego, co możemy zrobić „na już”.

Ja na chwilę obecną koncentruję się na kampanii „Zakaz Kolców” i nie podejmę się opracowywania tego planu, mogę jedynie podesłać swoje pomysły i uwagi. Może znajdzie się ktoś, kto ma czas i chęci, aby zebrać to wszystko do kupy, opracować. Mając taki plan, będziemy mogli go prezentować, walczyć o zmiany w mieście. Opracowanie takiego planu to będzie bardzo dużo żmudnej pracy, analizy obecnych przepisów, prezentacja pomysłów z odniesieniem do przykładów z innych miast, gdzie one się sprawdziły.

Liczę na to, że znajdzie się osoba, która się tego podejmie. Później będzie można rozważyć czy powołać fundację/stowarzyszenie, zajmujące się tylko gołębiami czy działać w oparciu te istniejące już organizacje.

fot. Sara Sałapatek